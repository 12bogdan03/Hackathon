0	2	55	131	51. Словотвірний потенціал лексикалізованих аброморфем
Кожна лексема, з’явившись у мові, виявляє тенденцію до породження похідних. В українській науці помітно активізувалося вивчення словотвірних можливостей абревіатур [1; 5; 6; 8], проте зовсім не досліджений словотвірний потенціал лексикалізованих абревіатурних морфем.

0	3	76	223	433	Нові слова будь-якого походження розширюють коло потенційних базових основ. Тому збільшення реєстру аброкоренів й активне їх використання кількісно і якісно доповнюють базу потенційних основ, створюючи різні похідні слова. До чинників, що уможливлюють появу похідних від лексикалізованих аброморфем, належить сама поява аброкоренів як результат дії закону економії мовних зусиль та їх укорінення в мові внаслідок активного вживання. Але цілком очевидно, що штучний характер низки нових лексикалізованих аброморфем зумовлює можливу дериваційну пасивність, що формується на основі семантики утворення, низької частоти його вживання, стилістичної маркованості, фонетичних умов.

0	3	326	408	606	Свого часу В. Горпинич зазначав, що закладена в слові можливість мотивувати семантично і структурно нову лексичну одиницю не безмежна — вона обмежується лексико-граматичним розрядом мотивувального, семантикою мотивованого, глибиною (кількістю морфем) і довжиною (кількістю складів) слів, характерних для даної мови [2, с.46]. Ці обмеження стосуються й словотвірного використання лексикалізованих аброморфем. Крім того, не варто забувати, що дериваційні процеси співвідносяться з таким явищем, як «мовленнєва діяльність», пов’язуються з реаліями навколишнього світу, відображенням їх у людській свідомості. Як цілком слушно зауважує Ж. Колоїз, дериваційний акт не обмежується простим перетворенням одних мовних одиниць на інші: конструювання нових похідних знаків на основі вихідних залежить насамперед від мовленнєвої діяльності індивідуума, точніше кажучи, індивідуумів-комунікаторів [3, с. 93].

0	1	202	Теоретично майже від усіх лексикалізованих аброморфем можуть утворюватися похідні, але практично важко встановити чи такі слова вже утворені, чи вони потенційні, чи вони оказіональні, чи вони узуальні. Але відразу зауважимо, що творення похідних від лексикалізованих аброморфем і сфера їхнього використання — переважно розмовне мовлення.

0	1	144	Словотвірні ланцюжки, утворені від лексикалізованих аброморфем, не відзначаються структурним розмаїттям і обмежуються можливою кількістю ланок. Розглянемо словотвірний потенціал окремих семантичних груп аброкоренів української мови.

0	4	96	480	527	593	Активно залучаються до словотвірних процесів аброкорені зі значенням особи за видом діяльності. Словотвірне ядро гнізда лексикалізованих аброморфем nomina personalia формують ад’єктиви зі значенням індивідуальної належності й загальним відносним значенням (моделі деривації АМ + -ів, АМ + -івськ-(ий), де АМ — аброморфема): бух - бухів, бухівський; зав - завів, завівський; кор - корів, корівський; пом - помів, помівський; опер - оперів, оперівський; спец - спеців, спецівський. Наприклад, Корівські опитування — це показуха. Оперів рапорт про затримання був написаний під тиском начальства. Було це на лісоповальній колонії спецівського режиму (Із українських інтернет-форумів).

0	2	561	607	Спостережено нерегулярне утворення похідних з іншими значеннями, зокрема субстантивів - назв осіб жіночої статі (АМ + -ш-(а): зав - завша, опер - оперша (пор.: Оперші легше розказувати, що на душі); суб’єктивної оцінки (АМ + -ик): зав - завик, кор - корик, опер - оперик, спец - специк (напр.: Відставний працівник посольства і ще один «специк» із неадекватним інтелектуальним лібідо брали підшивки періодичних видань);
а також інші субстантивні утворення: замування, екс-пом, оперівська (тип приміщення), суперспец, пор.: Екс-пом намагався жити чесним життям. Обіцяю з тебе за два роки зробити суперспеца. Засвідчені поодинокі приклади творення дієслів і прислівників від лексикалізованих аброморфем із значенням особи, пор.: відзамувати, по-оперівському.

0	5	115	403	568	876	1225	Словотвірна потенція лексикалізованих аброморфем, що означають організації, установи, невисока в українській мові. Виявлено лише дериваційну модель АМ + -івськ- (ий), що реалізує загальне значення відношення до того, що названо твірною основою (інтерівський, комівський, промівський, торгівський), та АМ + -івець зі значенням «особа, член певного колективу»: інтерівець, комівець, промівець, торгівець. Наприклад, Може, нове покоління інтерівських «лінгвістів», яке і за освітою, і в самому принципі, слабо розрізняє між англійською, українською та російською мовами? (Поступ, 18.07.2000); В інформаційно-аналітичній службі телеканалу відбулася нарада, де оголосили про створення продакш-студії, а згодом ціла низка інтерівців звільнилася з телекомпанії (Українська столиця, 14.05.2007); Лише оригінал зветься «громадянська кампанія», а комівський клон — «громадянський рух». На верщині «екологічної піраміди» був перший секретар райкому чи інший комівець (Із українських інтернет-форумів). У «Короткому словнику жаргонної лексики української мови» Л. Ставицької (К., 2003) зафіксоване також похідне педуха як зневажлива назва педагогічного інституту (університету): Педуха, -и, ж.; мол. Педагогічний інститут (університет). Вона педуху закінчила [7, с.201].

0	3	130	216	335	Поєднується з ад’єктивним формантам -івськ-(ий) та суфіксом особи -івець і лексикалізована аброморфема нет: нетівський, нетівець. Наприклад, Такого нездару розклали на запчастини журналісти та нетівські коментатори. Нікому не нашкодить, якщо ця стаття предстане пред ваші світлі очі, шановні нетівці (Із українських інтернет-форумів). Для утворення назви особи за видом занять, належністю до певного об’єднання використовують суфікс -ник: нетник.

0	0	Словотвірні можливості лексикалізованих аброморфем авто, аудіо, відео, мото, радіо і под., що означають назви реалій сучасного життя, пов’язаних із розвитком науки і техніки, реалізовані передусім в юкстапозитних утвореннях-назвах комерційних структур на зразок Альфа-Авто, Бебко-Авто, Гарант-Авто; Комфорт-Аудіо; Тотал-Мото, Шоу- Мото; Інтернет-Радіо, Радіо-Трейд.

0	3	62	636	996	У межах афіксальної деривації виявлено кілька типів похідних. Зокрема, суфікс -ик вступає у дериваційний зв’язок з аброкоренями відео, фото, що вживаються зі значенням пристрій, а також і з словом мульт, пор: відик, фотик; мультик (напр.: Після звільнення вони взяли банківський кредит і накупили відеодвійок: два в одному — телевізор і відик — межа мріянь тодішньої молоді (Контракти, 02.04.2007); Антидиснеївський герой із антидиснеївського мультика зазнав нищівної критики (Поступ, 22.05.2004); Після повернення в Україну купив гарний фотик, потім ще один, а потім було друге місце на фотоконкурсі (Із українських інтернет-форумів). Участь лексикалізованих аброморфем у префіксальному словотворі засвідчують похідні з префіксом іншомовного походження супер- (суперавто, супервідео і под.), пор.: У нас невеличкі начальники їздять на суперавто, хоча за радянських часів навіть члени ЦК їздили на скромних «Волгах» (Демократична Україна, 25.10.2007); Тихо ті, хто називав це відео — супервідео! (Із українських інтернет-форумів).

0	1	216	Перелік афіксальних утворень від лексикалізованих аброморфем поповнюється за рахунок афіксоїдів — десемантизованих компонентів складних слів, зокрема міні-, -дром, -тек-(а): мініавто, автодром, аудіотека, відеотека. Наприклад, Легендарний «Жук» сьогодні стане історією, бо концерн заверщує випуск мініавто (Із українських інтернет- форумів); На змагання, що проходили на території автодрома, з’їхалися драйвові авторепрезентанти з усієї України (Нова ера, 13.06.2007); При Центрі є дитяча недільна школа, громадська православна бібліотека, відеотека, аудіотека духовної літератури для осіб з вадами зору (Хрещатик, 10.07.2007).

0	0	Від лексикалізованих аброморфем кіно (у другому значенні) і порно наявні вже навіть кількаступеневі афіксальні утворення: I ступінь деривації — кіно, порно; II ступінь — кіношний, порнушний; III ступінь — кіношник, порнушник; ГУ ступінь — кіношниця, порнушниця.

0	2	424	508	Приклади вживання знаходимо як у ЗМІ (пор.: Наступного дня Іван К. з Максимом К. приїхали в обумовлене місце, де для директора фірми була розіграна справжня вистава з кіношними трюками (Вісник, 20.03.2008); Роман можна переробити на сценарій, якщо буде відповідна пропозиція від кіношників (Поступ, 23.10.2004), так і в розмовному, переважно жаргонному, мовленні (напр.: Там намічається відверте кіно з порнушним присмаком. Клієнтів у порушників багато — від прищавих хлопців до розкутих дорослих чоловіків. Почувши від кіношниці суму гонорару, юнак погодився (Із українських інтернет- форумів).

0	1	440	У розмовній мові вживають похідні від аналізованих аброкоренів, що виражають значення зменшеності, яке супроводжує ще й значення суб’єктивної оцінки, пор.: кіношка, порнушка. Крім того, зафіксоване активне використання в жаргонному молодіжному мовленні утворень кінуха, порнуха. Див. «Короткий словник жаргонної лексики української мови» Л.Ставицької (К., 2003): Порнуха, -и, ж.; жрм. Література, кінофільми і т.ін. порнографічного змісту. Юрчик у підборі фільмів користувався
виключно своїми смаками, тому на касетах переважала порнуха (А.Кокотюха, Тупик для втікача) [7, с.215].

0	15	107	280	333	397	414	463	483	525	588	758	927	1121	1421	1662	2162	Це словотвірне гніздо охоплює шість словотвірних пар, причому всі похідні лексеми зафіксовані в словниках. Слова попса і попсовий подані в реєстрі «Короткого словника жаргонної лексики української мови» Л.Ставицької (К., 2003), пор.: Попса, -и, ж., збірн.; мол., жрм.; несхвальн. Популярна естрадна музика низького художнього рівня. Попсовий, -а, -е; мол. 1.схвальн. Гарний, елегантний, сучасний. Попсовий курток. 2. Який стосується поп-музики, індустрії розваг. Попсовий репертуар. 3. несхвальн. Низькоякісний, примітивний. Не купуй цей підручник: я його читав, він попсовий [7, с.215]. Як бачимо, значення негативної оцінки, закладене вже у вихідній лексикалізованій аброморфемі, передається від одного ступеня деривації до іншого та пронизує всі похідні. Наприклад, А.Нелюба у словнику «Лексико-словотвірні інновації (1983 - 2003)» (Харків, 2004) так аналізує утворення слова спопсувати: С-поп-сувати ^ [попса + попс]увати. Зіпсувати (попсувати) музику, пісню, надаючи їй ознак попси (мистецьки твори, які продукуються на догоду смакам більшості, на вимогу моди, що, як правило, на мають великої культурної цінності). Попри всі спроби російської шоу-бізнесової «гідри» в якийсь спосіб «с-поп-сувати» пісню, її звучання повністю залишається у стилістиці MAD HEADS (Пік.- 2001.- №34.- С.53) [4, с.46]; та попсячий: Попсячий ^ по|пса + пс]ячий. Стосовний до попси, належний попсі; той, що поєднує ознаки попси і псячого. Виходячи зі школи, діти не знають ніяких пісень (ні українських народних — бо їх не вчать; ні мас- попсячих — бо те лайно не можливо ні співати, ні запам’ятати, лише дригатися «під фанеру») (А. Здоровий. Мова — це явище космічне) [4, с.96]. Усі похідні цього словотвірного гнізда широко вживаються в розмовному мовленні та засобах масової інформації, напр.: Треба навести лад «у своїй хаті», де в барах, кав ’ярнях та маршрутних таксі скрізь лунає тільки російська попса (Україна і час, 14.03.2008); Щовечора для гостей грають різні колективи, в репертуарі яких переважно легкі джазові мелодії, що давно стали відомими, так би мовити, «попсовий» джаз (Галицькі контракти, 13.05.2004); Залишки підбере Поплавський на якийсь попсячий конкурс. Якщо так піде і далі, то колектив попливе і фірма опопсіє (Із українських інтернет-форумів).

0	1	74	Словотвірною активністю відзначаються не всі лексикалізовані аброморфеми. Так, аброкорені агро, біо, євро (зі значенням рівня виконаних робіт чи наданих послуг), зоо, що лише останнім часом набули статусу самостійної лексичної одиниці, ще не виявили свій словотвірний потенціал в українській мові.

1	2	27	258	Стаття 18. Освіта дорослих
1. Освіта дорослих, що є складовою освіти впродовж життя, спрямована на реалізацію права кожної повнолітньої особи на безперервне навчання з урахуванням її особистісних потреб, пріоритетів суспільного розвитку та потреб економіки.
2. Органи державної влади та органи місцевого самоврядування створюють умови для формальної, неформальної та інформальної освіти дорослих.

1	0	3. Складниками освіти дорослих є:
післядипломна освіта;
професійне навчання працівників;
курси перепідготовки та/або підвищення кваліфікації;
безперервний професійний розвиток;
будь-які інші складники, що передбачені законодавством, запропоновані суб’єктом освітньої діяльності або самостійно визначені особою.

1	2	204	416	4. Особа має право на вільний вибір закладу освіти, установи, організації, іншого суб’єкта освітньої діяльності, видів, форм, темпу здобуття освіти та освітньої програми в межах здобуття освіти дорослих.
5. Післядипломна освіта передбачає набуття нових та вдосконалення раніше набутих компетентностей на основі здобутої вищої, професійної (професійно-технічної) або фахової передвищої освіти та практичного досвіду.
6. Післядипломна освіта включає:
спеціалізацію - профільну спеціалізовану підготовку з метою набуття особою здатності виконувати завдання та обов’язки, що мають особливості в межах спеціальності;
перепідготовку - освіту дорослих, спрямовану на професійне навчання з метою оволодіння іншою (іншими) професією (професіями);
підвищення кваліфікації - набуття особою нових та/або вдосконалення раніше набутих компетентностей у межах професійної діяльності або галузі знань;
стажування - набуття особою практичного досвіду виконання завдань та обов’язків у певній професійній діяльності або галузі знань.

1	2	100	146	7. Післядипломна освіта у сфері охорони здоров’я також включає:
інтернатуру;
лікарську резидентуру.
Стаття 38. Національне агентство кваліфікацій
{Стаття 38 набирає чинності з 1 січня 2018 року - див. пункт 1 розділу XII}

1	2	147	511	1. Національне агентство кваліфікацій є постійно діючим колегіальним органом, уповноваженим на реалізацію державної політики у сфері кваліфікацій.
Національне агентство кваліфікацій формується на паритетних засадах з представників центральних органів виконавчої влади у сфері освіти і науки, соціальної політики, економічного розвитку, спільного представницького органу всеукраїнських об’єднань організацій роботодавців та спільного представницького органу репрезентативних всеукраїнських об’єднань профспілок.
2. Національне агентство кваліфікацій:
бере участь у розробленні нормативно-правових актів у сфері кваліфікацій;
забезпечує взаємодію, координацію та підвищення ефективності діяльності заінтересованих сторін у сфері кваліфікацій;
супроводжує запровадження Національної рамки кваліфікацій з додержанням вимог цього Закону;
здійснює міжнародне співробітництво у сфері кваліфікацій, у тому числі з метою гармонізації Національної рамки кваліфікацій з аналогічними міжнародними документами;
координує оцінювання ефективності державної політики у сфері кваліфікацій;
забезпечує прогнозування потреб ринку праці у кваліфікаціях;
здійснює супровід інформаційного забезпечення Національної системи кваліфікацій і Національної рамки кваліфікацій;
створює і веде Реєстр кваліфікацій;
готує проект порядку розроблення, введення в дію та перегляду професійних стандартів і подає його на затвердження Кабінету Міністрів України;
реєструє професійні стандарти та забезпечує відкритий доступ до стандартів;
координує розроблення професійних стандартів;
бере участь у розробленні стандартів освіти;
здійснює акредитацію кваліфікаційних центрів;
розробляє критерії та процедури визнання професійних кваліфікацій, здобутих в інших країнах;
формує вимоги до процедур присвоєння кваліфікацій, визнання результатів неформального та інформального навчання;
взаємодіє з органами та установами забезпечення якості освіти;
здійснює інші повноваження, передбачені законом.

1	2	187	223	3. Національне агентство кваліфікацій є юридичною особою публічного права, що утворюється Кабінетом Міністрів України та діє на основі статуту, затвердженого Кабінетом Міністрів України.
Стаття 42. Академічна доброчесність
1. Академічна доброчесність - це сукупність етичних принципів та визначених законом правил, якими мають керуватися учасники освітнього процесу під час навчання, викладання та провадження наукової (творчої) діяльності з метою забезпечення довіри до результатів навчання та/або наукових (творчих) досягнень.

1	0	2. Дотримання академічної доброчесності педагогічними, науково-педагогічними та науковими працівниками передбачає:
посилання на джерела інформації у разі використання ідей, розробок, тверджень, відомостей;
дотримання норм законодавства про авторське право і суміжні права;
надання достовірної інформації про методики і результати досліджень, джерела використаної інформації та власну педагогічну (науково-педагогічну, творчу) діяльність;
контроль за дотриманням академічної доброчесності здобувачами освіти;
об’єктивне оцінювання результатів навчання.

1	1	611	3. Дотримання академічної доброчесності здобувачами освіти передбачає:
самостійне виконання навчальних завдань, завдань поточного та підсумкового контролю результатів навчання (для осіб з особливими освітніми потребами ця вимога застосовується з урахуванням їхніх індивідуальних потреб і можливостей);
посилання на джерела інформації у разі використання ідей, розробок, тверджень, відомостей;
дотримання норм законодавства про авторське право і суміжні права;
надання достовірної інформації про результати власної навчальної (наукової, творчої) діяльності, використані методики досліджень і джерела інформації.
4. Порушенням академічної доброчесності вважається:
академічний плагіат - оприлюднення (частково або повністю) наукових (творчих) результатів, отриманих іншими особами, як результатів власного дослідження (творчості) та/або відтворення опублікованих текстів (оприлюднених творів мистецтва) інших авторів без зазначення авторства;
самоплагіат - оприлюднення (частково або повністю) власних раніше опублікованих наукових результатів як нових наукових результатів;
фабрикація - вигадування даних чи фактів, що використовуються в освітньому процесі або наукових дослідженнях;
фальсифікація - свідома зміна чи модифікація вже наявних даних, що стосуються освітнього процесу чи наукових досліджень;
списування - виконання письмових робіт із залученням зовнішніх джерел інформації, крім дозволених для використання, зокрема під час оцінювання результатів навчання;
обман - надання завідомо неправдивої інформації щодо власної освітньої (наукової, творчої) діяльності чи організації освітнього процесу; формами обману є, зокрема, академічний плагіат, самоплагіат, фабрикація, фальсифікація та списування;
хабарництво - надання (отримання) учасником освітнього процесу чи пропозиція щодо надання (отримання) коштів, майна, послуг, пільг чи будь-яких інших благ матеріального або нематеріального характеру з метою отримання неправомірної переваги в освітньому процесі;
необ’єктивне оцінювання - свідоме завищення або заниження оцінки результатів навчання здобувачів освіти.

1	3	541	990	1431	5. За порушення академічної доброчесності педагогічні, науково-педагогічні та наукові працівники закладів освіти можуть бути притягнені до такої академічної відповідальності:
відмова у присудженні наукового ступеня чи присвоєнні вченого звання;
позбавлення присудженого наукового (освітньо-творчого) ступеня чи присвоєного вченого звання;
відмова в присвоєнні або позбавлення присвоєного педагогічного звання, кваліфікаційної категорії;
позбавлення права брати участь у роботі визначених законом органів чи займати визначені законом посади.
6. За порушення академічної доброчесності здобувачі освіти можуть бути притягнені до такої академічної відповідальності:
повторне проходження оцінювання (контрольна робота, іспит, залік тощо);
повторне проходження відповідного освітнього компонента освітньої програми;
відрахування із закладу освіти (крім осіб, які здобувають загальну середню освіту);
позбавлення академічної стипендії;
позбавлення наданих закладом освіти пільг з оплати навчання.
7. Види академічної відповідальності (у тому числі додаткові та/або деталізовані) учасників освітнього процесу за конкретні порушення академічної доброчесності визначаються спеціальними законами та/або внутрішніми положеннями закладу освіти, що мають бути затверджені (погоджені) основним колегіальним органом управління закладу освіти та погоджені з відповідними органами самоврядування здобувачів освіти в частині їхньої відповідальності.
8. Порядок виявлення та встановлення фактів порушення академічної доброчесності визначається уповноваженим колегіальним органом управління закладу освіти з урахуванням вимог цього Закону та спеціальних законів.

1	2	736	834	Кожна особа, стосовно якої порушено питання про порушення нею академічної доброчесності, має такі права:
ознайомлюватися з усіма матеріалами перевірки щодо встановлення факту порушення академічної доброчесності, подавати до них зауваження;
особисто або через представника надавати усні та письмові пояснення або відмовитися від надання будь-яких пояснень, брати участь у дослідженні доказів порушення академічної доброчесності;
знати про дату, час і місце та бути присутньою під час розгляду питання про встановлення факту порушення академічної доброчесності та притягнення її до академічної відповідальності;
оскаржити рішення про притягнення до академічної відповідальності до органу, уповноваженого розглядати апеляції, або до суду.
9. Форми та види академічної відповідальності закладів освіти визначаються спеціальними законами.
10. За дії (бездіяльність), що цим Законом визнані порушенням академічної доброчесності, особа може бути притягнута до інших видів відповідальності з підстав та в порядку, визначених законом.

2	5	34	115	236	290	341	Лишилось тільки ще спакуватись... Се було одно з тих незчисленних "треба", які мене так утомили і не давали спати. Дарма, чи те "треба" мале, чи велике, — вагу те має, що кожен раз воно вимагає уваги, що не я їм, а воно мною уже керує. Фактично стаєш невільником сього многоголового звіра. Хоч на час увільнитись від нього, забути, спочити. Я утомився.

2	7	65	93	165	264	297	323	411	Бо життя безупинно і невблаганно іде на мене, як хвиля на берег. Не тільки власне, а і чуже. А врешті — хіба я знаю, де кінчається власне життя, а чуже починається? Я чую, як чуже існування входить в моє, мов повітря крізь вікна і двері, як води притоків у річку. Я не можу розминутись з людиною. Я не можу бути, самотнім. Признаюсь — заздрю планетам: вони мають свої орбіти, і ніщо не стає їм на їхній дорозі. Тоді як на своїй я скрізь і завжди стрічаю людину.

2	15	63	74	186	312	324	469	529	590	694	732	769	802	893	945	960	Так, ти стаєш мені на дорозі і уважаєш, що маєш на мене право. Ти скрізь. Се ти одягла землю в камінь й залізо, се ти через вікна будинків — тисячі чорних ротів — вічно дихаєш смородом. Ти бичуєш святу тишу землі скреготом фабрик, громом коліс, брудниш повітря пилом та димом, ревеш від болю, з радості, злості. Як звірина. Скрізь я стрічаю твій погляд; твої очі, цікаві, жадні, влазять у мене, і сама ти, в твоїй розмаїтості кольорів й форм, застрягаєш в моїй зіниці. Я не можу розминутись з тобою... я не можу бути самотнім... Ти на тільки йдеш поруч зо мною, ти влазиш всередину в мене. Ти кидаєш у моє серце, як до власного сховку, свої страждання і свої болі, розбиті надії і свою розпач. Свою жорстокість і звірячі інстинкти. Весь жах, весь бруд свого існування. Яке тобі діло, що ти мене мучиш? Ти хочеш буть моїм паном, хочеш взяти мене... мої руки, мій розум, мою волю і моє серце... Ти хочеш виссать мене, всю мою кров, як той вампір. І ти се робиш. Я живу не так, як хочу, а як ти мені кажеш в твоїх незліченних "треба", у безконечних "мусиш".

2	10	12	31	124	143	161	206	246	282	290	295	Я утомився.
Мене втомили люди. Мені докучило бути заїздом, де вічно товчуться оті створіння, кричать, метушаться і смітять. Повідчиняти вікна! Провітрить оселю! Викинуть разом із сміттям і тих, що смітять. Нехай увійдуть у хату чистота й спокій.
Хто дасть мені втіху бути самотнім? Смерть?
Сон?
Як я чекав їх часом!

2	8	92	213	232	272	289	324	343	362	А коли приходив той прекрасний брат смерті і брав мене до себе — люди і там чигали на мене. Вони сплітали своє існування з моїм в химерну сітку, намагались налити мої вуха та моє серце тим, чим самі були повні... Слухай-но, слухай! Ти й тут несеш до мене свої страждання? Своє мерзенство? Моє серце не може більше вмістити. Воно повне ущерть. Дай мені спокій...
Так було по ночах.

2	8	165	218	246	315	327	345	405	424	А вдень я здригався, коли чув за собою тінь від людини, і з огидою слухав ревучі потоки людського життя, що мчали назустріч, як дикі коні, з усіх городських вулиць.
Десять чорних кімнат, налитих пітьмою по самі вінця. Вони облягають мою кімнату. Я зачиняю двері, наче боюся, що світло лампи витече все крізь шпари. От я і сам. Навкруги ні душі. Тихо й безлюдно, а однак я щось там чую, поза своєю стіною. Воно мені заважає. Що там?

2	10	93	145	171	185	228	307	372	407	555	792	Я чую твердість і форму затоплених на дні чорної пітьми меблів і скрип помосту під їх вагою. Ну що ж, стійте собі на місці, спочивайте спокійно. Я не хочу про вас думати. Я краще ляжу. Погашу лампу і сам потону у чорній пітьмі. Може, і я обернусь тоді у бездушний предмет, який нічого не почуває, в "ніщо". Так добре було б стати "нічим" — безгласним, непорушним спокоєм. Однак там, за моєю стіною, щось є. Я знаю, що коли б отак увійти в темні кімнати і чиркнуть сірником, як все скочило б раптом на своє місце — стільці, канапи, вікна і навіть карнизи. Хто знає, може б, око моє встигло зловити образ людей, блідих, невиразних, як з гобеленів, всіх тих, що лишили свої обличчя в дзеркалах, свої голоси по шпарах і закамарках, форми — в м'яких волосяних матрацах меблів, а тіні — по стінах. Хто знає, що робиться там, де людина не може бачити...

2	4	7	20	61	77	Ну от! Які дурниці. Ти хотів тиші й безлюддя — і тепер маєш. Хитаєш головою! Не віриш в безлюддя?

2	16	16	31	380	429	447	455	472	699	746	801	833	896	988	1082	1181	1192	Хіба я що знаю? Хіба я знаю... Хіба я можу впевненим бути, що не відхиляться двері... отак трошки, з легким скрипінням, і з невідомої темряви, такої глибокої та безконечної, не почнуть виходити люди... всі ті, що складали у моє серце, як до власного сховку, свої надії, гнів і страждання або криваву жорстокість звіра. Всі ті, що я не можу розминутись із ними, що мене утомили... Що ж дивного в тім, коли вони ще раз прийдуть... От я їх вже бачу. Ба, ба! Як вас багато... Се ви, що з вас витекла кров в маленьку дірку від солдатської кульки, а се ви... сухі препарати; вас завивали у білі мішки, гойдали на мотузках в повітрі, а потому складали в погано прикриті ями, звідки вас вигрібали собаки... Ви дивитесь на мене з докором — і ваша правда. Знаєте, я раз читав, як вас повішали цілих дванадцять… Цілих дванадцять... і позіхнув. А другий раз звістку про ряд білих мішків заїв стиглою сливою. Так взяв, знаєте, в пальці чудову сочисту сливу... і почув в роті приємний солодкий смак... Ви бачите, я навіть не червонію, лице моє біле, як і у вас, бо жах висмоктав з мене всю кров. Я не маю вже краплі гарячої крові й для тих живих мертвяків, серед яких ви йдете, як кривава мара. Проходьте! Я утомився.

2	3	14	57	204	А люди йдуть. За одним другий і третій, і так без кінця. Вороги й друзі, близькі й сторонні — і всі кричать у мої вуха криком свого життя або своєї смерті, і всі лишають на душі моїй сліди своїх підошов. Затулю вуха, замкну свою душу і буду кричати: тут вхід не вільний!

2	3	68	80	163	...Розплющую очі і раптом бачу у вікнах глибоке небо і віти берези. Кує зозуля. Б'є молоточком у кришталевий великий дзвін — ку-ку! ку-ку! — і сіє тишу по травах. Уявляється раптом зелений двір — він вже поглинув мою кімнату, — я зскакую з ліжка і гукаю в вікно до зозулі: "Ку-ку... ку-ку... Добридень!.."

2	30	51	69	122	219	236	274	294	313	377	469	492	567	600	680	701	736	763	792	843	966	982	1003	1030	1110	1127	1134	1150	1230	1317	1333	Ах, як всього багато: неба, сонця, веселої зелені. Біжу на подвір'я. А там бряжчать залізні цепи і люто ґвалтують собаки. Великі білі вівчарки, наче ведмеді, скачуть на задніх лапах, і скаче на них довга кудлата вовна. Підходжу ближче. Ну, чого ти, собако... як тебе звать? Ну, годі, Оверко... Не чує, не бачить. Скачуть червоні очі, скаче широкий лоб і білі хутряні ногавиці. Рветься й не може вискочить зовсім зубата лють з глибокої пащі і лиш підкида копицею вовни. Ну, чого ж ти, Оверко? Чого горять твої червоні очі і стоплюють у вогні разом страх і зненависть? Я не ворог тобі і тебе не боюсь. Ти можеш, найбільше, видерти шматок мого тіла або вточити крові з моєї литки... Ах, яка се дрібниця! Яка се дрібниця, коли б ти знав.". Ну, цить же, собако, цить. Правда, я розумію, ланцюг... Може, ти більше на нього сердитий, аніж на мене... То через нього твої передні лапи мусять хапати повітря, то він душить за горло і вганяє назад у нього твою вогняну злість. Почекай трошки. Зараз будеш на волі. Що-то тоді ти мені зробиш? Ну, стій же спокійно, не шамочись, поки скинуть з тебе ланцюг... а тепер гайда. Куди ж ти, куди? Ха-ха! От дурна псина. Очі заплющила, голову вбік, взяла разом ногами — і без пам'яті мчиться наосліп. Рве пазурами траву, відкидає від себе, і летять навздогін за нею збиті на задку кудли. Ну, а я ж — як? Забула?

2	15	44	109	179	199	352	483	648	720	874	1027	1057	1062	1115	1181	1243	Тепер у кружка… у кружка... ще раз... отак. У, благородна псина, — тобі воля дорожча, ніж задоволена злість.
Тим часом мені рекомендують Паву, поважну матрону, і її другого сина. Се страшний Трепов. Тоді як Оверко чистий сангвінік і на все накидається осліп, наче перед червоними очима вічно висить у нього рожевий туман, — Трепов солідний, розважний. Він зовсім солідно, обдумано наче, перекусить вам горло, і в його сильних ногах, що стануть на ваші груди, буде багато самоповаги. Навіть коли він спокійно лежить і вичісує бліх з рожевого живота, пильнують підрізані вуха, дума широкий лоб і так солідне звисає мокрий язик з ікластої пащі.
* * *
Мої дні течуть тепер серед степу, серед долини, налитої зеленим хлібом. Безконечні стежки, скриті, інтимні, наче для самих близьких, водять мене по нивах, а ниви котять та й котять зелені хвилі і хлюпають ними аж в краї неба. Я тепер маю окремий світ, він наче перлова скойка: стулились краями дві половини — одна зелена, друга блакитна — й замкнули у собі сонце, немов перлину. А я там ходжу і шукаю спокою. Йду. Невідступно за мною летить хмарка дрібненьких мушок. Можу подумать, що я планета, яка посувається разом із сателітами. Бачу, як синє небо надвоє розтяли чорні дихаючі крила ворони. І від того — синіше небо; чорніші крила.

2	5	29	44	49	110	168	На небі сонце — серед нив я. Більше нікого. Йду. Гладжу рукою соболину шерсть ячменів, шовк колосистої хвилі. Вітер набива мені вуха шматками згуків, покошланим шумом. Такий він гарячий, такий нетерплячий, що аж киплять від нього срібноволоті вівса.

2	10	20	56	133	201	211	220	237	305	331	373	Йду далі — киплять. Тихо пливе блакитними річками льон. Так тихо, спокійно в зелених берегах, що хочеться сісти на човен й поплисти. А там ячмінь хилиться й тче... тче з тонких вусів зелений серпанок. Йду далі. Все тче. Хвилює серпанок. Стежки зміяться глибоко в житі, їх око не бачить, сама ловить нога. Волошки дивляться в небо. Вони хотіли бути як небо і стали як небо. Тепер пішла пшениця. 

2	5	61	95	119	193	303	Твердий безостий колос б'є по руках, а стебло лізе під ноги. Йду далі — усе пшениця й пшениця. Коли ж сьому край буде? Біжить за вітром, немов табун лисиць, й блищать на сонці хвилясті хребти. А я все йду, самотній на землі, як сонце на небі, і так мені добре, що не паде між нами тінь когось третього. Прибій колосистого моря йде через мене кудись у безвість.

2	2	85	142	Врешті стаю. Мене спиняє біла піна гречок, запашна, легка, наче збита крилами бджіл. Просто під ноги лягла співуча арфа й гуде на всі струни. Стою і слухаю.

2	1	114	Повні вуха маю того дивного гомону поля, того шелесту шовку, того безупинного, як текуча вода, пересипання зерна. І повні очі сяйва сонця, бо кожна стеблина бере від нього й назад вертає відбитий від себе блиск.

2	6	26	37	46	54	60	80	Раптом все гасне, вмирає. Здригаюсь. Що таке? Звідки? Тінь? Невже хтось третій? Ні, тільки хмарка. 

2	23	135	156	236	338	465	528	548	613	660	695	703	748	775	783	839	853	861	875	920	935	1004	1075	1169	Одна хвилинка темного горя — і вмить усміхнулось направо, усміхнулось наліво — і золоте поле махнуло крилами аж до країв синього неба. Наче хотіло злетіти. Тоді тільки передо мною встала його безмежність, тепла, жива, непереможна міць. Вівса, пшениці, ячмені — все се зіллялось в одну могутню хвилю; вона все топить, все забирає в полон. Молода сила тремтить і поривав з кожної жилки стебла; клекотить в соках надія й те велике жадання, що його звати — плодючість. Я тільки тепер побачив село — нужденну купку солом'яних стріх. Воно ледве помітне. Його обняли й здушили зелені руки, що простяглися під самі хати. Воно заплуталось в ниві, як в павутинні мушка. Що значить для тої сили оті хатки? Нічого. Зіллються над ними зелені хвилі й поглинуть. Що значить для них людина? Нічого. Он вийшла в поле дрібна біленька цятка і потопла у нім. Вона кричить? Співає? І робить рух? Німа безвладність просторів все се ковтнула. І знов нічого. Навіть сліди людини затерті й закриті: поле сховало стежки і дороги. Воно лиш котить та й котить зелені хвилі і хлюпає ними аж в краї неба. Над всім панує тільки ритмічний, стриманий шум, спокійний, певний у собі, як живчик вічності. Як крила тих вітряків, що чорніють над полем: байдужно і безупинно роблять в повітрі круг, немов говорять: так буде вічно... так буде вічно... іn saecula saeculorum... іn saecula saeculorum ... [1]
* * *

2	23	27	82	151	238	411	490	513	529	629	701	709	717	723	769	777	801	863	870	899	955	1018	1048	1104	Пізно я повертався додому. Приходив обвіяний духом полів, свіжий, як дика квітка. В складках своєї одежі приносив запах полів, мов старозавітний Ісав. Спокійний, самотній, сідав десь на ґанку порожнього дому й дивився, як будувалась ніч. Як вона ставила легкі колони, заплітала сіткою тіней, зсувала й підносила вгору непевні, тремтячі стіни, а коли все се зміцнялось й темніло, склепляла над ними зоряну баню.
Тепер я можу спокійно спати, твої міцні стіни стануть між мною і цілим світом. На добраніч вам, ниви. Й тобі, зозуле. Я знаю, завтра з ранішнім сонцем влетить до мене в хату твоє жіноче контральто: "Ку-ку!.. ку-ку!.." І зразу дасть мені настрій привіт твій, моя найближча приятелько.
* * *
Трепов! Оверко! Пава! Чотири пальці у рот — і дикий степовий свист. Біжать. Як троє білих ведмедів. Може, вони мене роздеруть, а може, приймуть запросини в поле. Хо-хо! Той Оверко не може без штук. Стрибає, наче дурне теля, і скоса наводить червоне око. Трепов гордо несе свою вовну і ставить ноги, наче білі колони. Його підрізані вуха стрижуть. Пава ступає поважно, меланхолійно хитає задом і одстає. Я йду за ними, і мені видно легке гойдання всіх трьох крислатих хребтів, м'яких, вовнистих й звіряче сильних.

2	5	169	210	227	356	426	Їм трохи не до вподоби, здається, занадто гаряче сьогодні сонце, яке робить із них такі яскраві плями, але я повний приязні до сонця і йду просто на нього, лице в лице. Повернутись до нього спиною — крий боже! Яка невдячність! Я дуже щасливий, що стрічаюсь з ним тут, на просторі, де ніхто не затулить його обличчя, і кажу до нього: сонце! я тобі вдячний. Ти сієш у мою душу золотий засів — хто знає, що вийде з того насіння? Може, вогні?

2	2	20	135	Ти дороге для мене. Я п'ю тебе, сонце, твій теплий зцілющий напій, п'ю, як дитина молоко з матерніх грудей, так само теплих і дорогих. Навіть коли ти палиш — охоче вливаю в себе вогняний напій й п'янію від нього.

2	8	14	28	131	225	389	482	613	710	Я тебе люблю. Бо... слухай:
З тьми "невідомого" з'явився я на світ, і перший віддих, і перший рух мій — в темряві матернього лона. І досі той морок наді мною панує — всі ночі, половину мого життя стоїть він між мною й тобою. Його слуги — хмари, гори, темниці — закривають тебе від мене — і всі троє ми знаємо добре, що неминуче настане час, коли я, як сіль у воді, розпущусь в нім навіки. Ти тільки гість в житті моїм, сонце, бажаний гість, — і коли ти відходиш, я хапаюсь за тебе. Ловлю останній промінь на хмарах, продовжую тебе у вогні, в лампі, у фейєрверках, збираю з квіток, з сміху дитини, з очей коханої. Коли ж ти гаснеш і тікаєш від мене — творю твою подобу, даю наймення їй "ідеал" і ховаю у серці. І він мені світить.

2	2	114	171	Дивись же на мене, сонце, й засмали мою душу, як засмалило тіло, щоб вона була недоступна для комариного жала... (Я себе ловлю, що до сонця звертаюсь, як до живої істоти. Невже се значить, що мені вже бракує товариства людей?)

2	5	21	45	128	209	280	Ми йдемо серед поля. Три білих вівчарки і я. Тихий шепіт пливе перед нами, дихання молодих колосків збирається в блакитну пару. Десь збоку вогко підпадьомкає перепел, бренькнула в житі срібна струна цвіркуна. Повітря тремтить від спеки, і в срібнім мареві танцюють далекі тополі. Широко, гарно, спокійно.

2	4	15	109	125	144	Собакам душно. Лягли на межі, як три копиці вовни, звісили з ротів язики і носять боками з коротким свистом. Я сів біля них. Всі тільки дихаєм. Тихо.

2	1	23	Час зупинився чи лине? Може, пора?

2	5	82	105	167	174	233	Ліниво всі встали, ліниво ступаєм з ноги на ногу й несемо обережно додому спокій. Йдемо повз чорний пар. Тепло дихнула в лице пухка чорна рілля, повна спокою й надії. Вітаю. Спочивай тихо під сонцем, ти така ж втомлена, земле, як я. Я теж пустив свою душу під чорний пар...
* * *

2	6	61	120	148	202	317	349	Ніколи перше не почував я так ясно зв'язку з землею, як тут. В городах земля одягнена в камінь й залізо — і недоступна. Тут я став близький до неї. Свіжими ранками я перший будив сонну ще воду криниці. Коли порожнє відро плескалось денцем об її груди, вона ухала гучно спросоння у глибині й ліниво вливалась у нього. Потому тремтіла, сиза на сонці. Я пив її, свіжу, холодну, ще повну снів, і хлюпав нею собі у лице.

2	2	24	224	Після того було молоко. Білий пахучий напій пінивсь у склянці, і, прикладаючи його до уст, я знав, що то вливається в мене м'яка, як дитячі кучері, вика, на якій тільки ще вчора цілими роями сиділи фіолетові метелики цвіту. Я п'ю екстракт луки.

2	4	64	120	185	286	Або той чорний разовий хліб, який так гарно, по-сільськи пахне. Він мені близький, наче дитина, що зросла на моїх очах. Он біжить він полями, як дикий вовнистий звір, і вигинає хребет. А край ниви стоять вітряки, наче пастки на нього, і готують вже зуби, щоб стерти зерно на білу муку. Я все се бачу, і прості, безпосередні мої стосунки з землею.

2	3	111	121	184	Я тут почуваю себе багатим, хоч нічого не маю. Бо поза всякими програмами й партіями — земля належить до мене. Вона моя. Всю її, велику, розкішну, створену вже, — всю я вміщаю в собі. Там я творю її наново, вдруге, — і тоді здається мені, що ще більше права маю на неї.

1	0	1. Затвердити Порядок надання первинної медичної допомоги, що додається.

1	0	2. Підпункти 1.1 та 1.2 пункту 1 наказу Міністерства охорони здоров’я України від 05 жовтня 2011 року № 646 «Про затвердження нормативно-правових актів Міністерства охорони здоров’я України щодо реалізації Закону України «Про порядок проведення реформування системи охорони здоров’я у Вінницькій, Дніпропетровській, Донецькій областях та місті Києві», зареєстрованого в Міністерстві юстиції України 07 грудня 2011 року за № 1414/20152, виключити.

1	2	87	604	У зв’язку з цим підпункти 1.3-1.4 цього пункту вважати відповідно підпунктами 1.1-1.2.
3. Визнати такими, що втратили чинність:
наказ Міністерства охорони здоров’я України від 10 вересня 2013 року № 793 «Про затвердження Нормативів забезпеченості мережею амбулаторій - підрозділів центрів первинної (медико-санітарної) допомоги», зареєстрований у Міністерстві юстиції України 13 вересня 2013 року за № 1587/24119;
наказ Міністерства охорони здоров’я України від 27 серпня 2010 року № 728 «Про диспансеризацію населення», зареєстрований у Міністерстві юстиції України 29 грудня 2010 року за № 1396/18691.
4. Міністру охорони здоров’я Автономної Республіки Крим, керівникам структурних підрозділів з питань охорони здоров’я обласних, Київської та Севастопольської міських державних адміністрацій забезпечити виконання цього наказу.

1	2	155	244	5. Медичному департаменту (Гаврилюк А.О.) забезпечити у встановленому порядку подання цього наказу на державну реєстрацію до Міністерства юстиції України.
6. Контроль за виконанням цього наказу покласти на заступника Міністра Лінчевського О.В.
7. Цей наказ набирає чинності з 01 липня 2018 року.

1	1	52	II. Перелік послуг з ПМД та організація їх надання 
1. Надавач ПМД здійснює медичне обслуговування населення, безпосередньо пов’язане з наданням ПМД, відповідно до переліку медичних послуг, визначених у додатку 1 до цього Порядку. 

1	1	289	2. У рамках здійснення медичного обслуговування населення, зазначеного у пункті 1 цього розділу, надавач ПМД організовує забезпечення пацієнтів медичними послугами, у тому числі лабораторними та інструментальними діагностичними дослідженнями, відповідно до додатків 2, 3 до цього Порядку.
3. Надавачі ПМД можуть утворювати групові практики ПМД для координації надання ПМД, забезпечення безперервності надання ПМД, раціонального та ефективного використання ресурсів на здійснення медичного обслуговування з надання ПМД.

1	1	213	4. Оптимальний обсяг практики ПМД становить: одна тисяча вісімсот осіб на одного лікаря загальної практики - сімейного лікаря; дві тисячі осіб на одного лікаря-терапевта; дев’ятсот осіб на одного лікаря-педіатра.
5. Обсяг практики може відрізнятися від оптимального залежно від соціально-демографічних, інфраструктурних та інших особливостей території, в межах якої мешкають особи, що належать до відповідної практики.

1	1	179	6. Лікар з надання ПМД має право відмовитися від подальшого ведення пацієнта на підставах, визначених частиною третьою статті 34 Основ законодавства України про охорону здоров’я.
7. ПМД надається під час особистого прийому пацієнта за місцем надання ПМД.
Лікар з надання ПМД може прийняти рішення про надання окремих послуг ПМД за місцем проживання (перебування) пацієнта або з використанням засобів телекомунікації відповідно до режиму роботи надавача ПМД.

1	0	Рішення про надання ПМД за місцем проживання (перебування) пацієнта не може прийматися лише на підставі віддаленості його місця проживання (перебування) від місця надання ПМД та (або) відсутності у пацієнта коштів на проїзд до місця надання ПМД.

1	0	8. Надання ПМД може здійснюватися в окремій будівлі чи приміщеннях, що належать надавачу ПМД на праві власності, праві оренди чи на інших підставах, не заборонених законодавством, відповідно до переліку місць провадження господарської діяльності, зазначених в отриманій надавачем ПМД ліцензії на провадження господарської діяльності з медичної практики.

1	0	9. У разі зміни адреси місця надання ПМД надавач ПМД зобов’язаний завчасно повідомити про це осіб, які належать до відповідної практики ПМД, шляхом забезпечення:
розміщення відомостей про таку зміну в місці надання ПМД у доступному для пацієнтів місці;
розміщення відомостей про таку зміну на веб-сайтах (веб-сторінках) відповідного надавача ПМД (за наявності);
індивідуального повідомлення осіб, що належать до відповідної практики, про таку зміну телефоном чи в інший спосіб, визначений пацієнтами (стосується лише пацієнтів, записаних на прийом до лікаря з надання ПМД).

1	0	10. Надання в межах ПМД невідкладної медичної допомоги у разі розладу фізичного чи психічного здоров’я пацієнтам, які у зв’язку з цим не потребують екстреної, вторинної (спеціалізованої) або третинної (високоспеціалізованої) медичної допомоги, здійснюється відповідно до режиму роботи надавача ПМД та годин прийому пацієнтів лікарем (командою) з надання ПМД.

1	1	455	11. У разі виникнення невідкладного стану при гострому розладі фізичного чи психічного здоров’я пацієнта, внаслідок якого пацієнт потребує екстреної, вторинної (спеціалізованої) або третинної (високоспеціалізованої) медичної допомоги, якщо такий розлад стався під час прийому пацієнта лікарем з надання ПМД, лікар з надання ПМД повинен викликати бригаду екстреної (швидкої) медичної допомоги та до її прибуття надати пацієнту відповідну медичну допомогу.
12. Надавач ПМД забезпечує наявність обладнання, устаткування та засобів, необхідних для забезпечення надання ПМД, що визначені відповідним табелем матеріально-технічного оснащення.

2	4	368	996	1098	1181	Майже про всіх людей , що відіграли в її житті хоч трохи варту окремого епізода ролю , в Дарки зберігся перший спогад - схований у пам'яті , як на дні шухляди , моментальний знімок іншого , чужого , за Бог його зна якими й прикметами з місця вирізненого , вихопленого оком з-поміж багатьох , з безладно захаращеного тла решти світу - як нехибна обіцянка майбутнього . Розкладені вряд , ці знімки явили б низку найрозмаїтіших і найнесподіваніших ракурсів - від блискавичного поціляння , навпроти себе , очима в очі , що викрешує межи двома вольтову дугу найкоротшого зв'язку ( очі сині , очі сірі , очі зелені , всі з однаковим заворожливо-скляним блиском старовинного кришталю - все чоловічі очі : втім , як знати , які в цю мить у тебе ? ) , - і до зроблених ніби прихованою камерою , коли об'єкт іще тебе не бачить і не підозрює , що йому судилося кимось для тебе стати , - ракурси профільні , у три чверті й навіть зі спини , точніше , з потилиці : потилиці часом бувають несамовито виразні . А проте , скільки б не порпалася в пам'яті , Дарка ніколи не могла знайти там уперше побачену Ленцю . Ленця не прийшла ззовні - вона розвинулася зсередини Дарки , як її власний орган . Як дочасно приспаний ґен спадкової хвороби . 

2	0	Що Дарка запам'ятала - це Ленчині капронові колготки : більшість дівчаток у класі ще носила бавовняні , білі й коричневі , побрижені або пухирями повіддувані на колінах і чомусь вічно , о прокляття планового виробництва , заглибокі в промежині ( чи соціалізм поклав був собі за мету плекати виключно коротконогих і підозріло череватих маленьких дівчаток ? ) , а тому вічно зі звислою з-під спіднички ледь не до колінець матнею , так що всім , і найперше самій власниці , здавалося , наче колготки от-от спадуть , і так і минуло наше дитинство - в Країні Спадаючих Колготок ; малюки , ті просто раз у раз задирали спідничку й діловито « підтягали штани » , один раз « жиропа » Алла , та сама , з першої парти , зробила таке трохи не в четвертому , коли її викликано до дошки , - жест природнісінький , усе ' дно що закасати рукави або пригладити волосся , але в четвертому її вже обреготали на все горло , хлопчиська мало з парт не падали , тицяючи пальцями , і дівчатка зрадницьки підхихикували й собі , і може , тим Дарці так запам'яталися Ленчині ноги - довгі , беззахисно цибаті ноги новонародженого оленяти , але облиті , як засмагою , щільно й гладенько - ані бганочки - тонким прозірчастим покривом : в заллятому вранішнім сонцем класі вони здавалися золотими , - Ленця мов не мала дитинства , не мала з чого виростати , всі дрібні , на позір непримітні жіноцькі навички самоукшталтування , на засвоєння яких , однак , кладеться ціле отроцтво ( а дехто й кавалок юности пригрібає ) - всі ті вискубування брівок , переміряння на себе різних стрижок ( « гаврош » , « сессун » - пташина мова , уже неврозумлива для хлопців ) , лак-із - цяточками , лак-із - квіточками , аж нарешті в десятому , слава-тобі - Господи , нормальний колір , - все воно якось від роду було при ній , невід'ємне від її раз і назавше прецизно - акуратно вималюваної вже-готовою , ламкої золотоногої постаті - Брак ? Модільяні ? ні , Пікассо : дівчинка-на - кулі . 

2	5	8	29	1462	1614	2077	Ленця . Ленця , любов моя . 
І ще про ноги згадує Дарка : той нестерпний нутряний опік , що згодом навчаєшся впізнавати як ревнощі , коли англійка ( і таки справді мов живцем скопійована з Гротесково-пісних , пласких , і безформних , і безрозмірних віком англійок Мопассана , що ним Дарка натоді вже потай запихалася ) ставить Ленцю в куток : вчителі , тобто вчительки ( аз мужчин один лиш фізкультурник у них , здається , й був ? … ) , так ось , учительки її чогось рішуче недолюблювали , і чого б то ? - і Ленця стоїть там у своїй куценькій формі , на виду в цілого класу , злегка розгойдуючись на золотих оленячих ногах , і Маринка Вайсберг шепоче до Дарки - а правда , в Лєнки ноги красиві ? Дарка кривиться : це тема не до обговорення , а Маринка далі своєї : довгі , мовляв , - мої аж на дванадцять сантиметрів коротші , ми з нею мірялися , знаєш , як треба міряти ? от звідси , від бедра , - удар виявляється таким сильним , що Дарка несамохіть розтуляє рота для вдиху , а тоді під грудьми повільним вогнем розтікається опік : ще вчора вони з Ленцею допізна сиділи над озером у парку , спершу годували лебедів із Ленчиними шиями , а коли лебеді попливли спати , дивились на захід сонця , на гостро , скалчасто палаючу кармазинову доріжку на воді - розширеними , як од жаху , Ленчиними очима : стільки краси - казала Ленця , її тонкі , такі тонкі , аж здавались підсиненими , повіки метеликово здригалися , - стільки в світі краси , як це все вмістити ? … Знаєш , Дар , я часом до ранку не можу заснути , все думаю - голова йде обертом , як од висоти : як же це все вмістити , коли світ такий величезний ? … І знаєш , - повіки завмирали , разом із серцем у Дарчиних грудях , над мулатськи-вивернутою , як для поцілунку , горішньою губкою знати було росяні бісеринки : наслідок невидимої оку внутрішньої надсади , - знаєш , Дар , мені здається , зі мною от-от має трапитися щось дуже прекрасне або дуже страшне , щось таке , таке , - на пальцях , що стискали край лавочки , проступали білі плями суглобів , - від чого я нарешті зумію все вмістити , охопити , розумієш ? … Дарка дрібно-дрібно тремтіла всередині - не од холоду , бо щокам і губам було гаряче , а од відчуття , наче в долонях у неї ворушиться метелик , з дитинства ж бо кожен знає , що коли метеликові обдути з крилець всенький пилок , він неодмінно помре : нікого в житті - ні до того , ні після - їй так звірино-болісно не праглось захистити , ні перед ким вона не відчувала такого обмираючого , до повного отерпу кінцівок і нутра , захвату , як тоді перед Ленцею , всі пізніші зв ' язки були тільки сколками , відблисками з цього почуття , як оті лелітки кармазинового вогню на воді ( тро-о - ошки щось подібне в коханні з мужчиною , коли , роз'єднавшись , розпавшись тілами , по якійсь хвилі знову ненаситно-стражденно тягнешся до нього , бо не знаєш , що ще можна зробити з цією нерозчинною , як стіна , плоттю , окрім як повторно прийняти в себе , бо нема способу злитись назавше і всім єством - так , щоб уже не роз ' єднуватись , - але то грубіше , примітивніше , взагалі , від часу , коли обростаєш усвідомленою плоттю , все робиться дедалі простішим і однолінійнішим , - а може , здогадується тепер Дарка , може , бути сестрою : старшою сестрою - то такий самий прирожденний інстинкт , як і бути матір'ю , і украдене в неї , одинокої дитини в батьків , сестринство роками набрякало в ній безпритульним , щоб у слушну мить всією вагою обрушитись на Ленцю - Ленцю , котра вочевидь потребувала чогось іншого ? … ) , - оглушена й осліплена , Дарка низько схилилась над зошитом , намагаючись не дивитись на Ленцю в кутку , хоч та знай жалісно осміхалася до неї звідтам кутиком рота , мов знала , про що вони тут шелестять із Маринкою Вайсберг : те , що вчора Ленця так безоглядно ввірила їй наикоштовнішу , наикрихкішу частину себе , означало для Дарки свого роду присягу на абсолютну й беззастережну вірність , тож , крім урази кожного люблячого від того , що люблений виявляється непрозорим , що поза нами провадить якесь своє життя і може мати від нас якісь секрети ( мірятися ногами з дурепою Маринкою , хихикати , тулитись стегнами одна до одної , піддерши пелену , мені вона ніколи не пропонувала такого , геть і згадки не було … ) , - крім цього , тут була ще й мука ображеної любови , яка вимагає всього нараз , негодна вдовольнятися урізаними порціями , і тому приречена постійно ставити під сумнів справжність отриманого. 

2	0	Після уроків вони знову сиділи в парку над озером , удвох оповиті , як казковий герой хмарою , грозово нагуслим повітрям шекспірівської трагедії : зрада - розрив - розлука , Ленця , виблискуючи повними колихких сліз очима , пристрасно запевняла Дарку , що з Маринкою - то було давно , в підтексті малось на увазі , до Дарки , - що то все « глупості » , які не мають жодного значення , і Дарка , внутрішньо відразу розвиднившись , мов вийнята з-під обвалу , якийсь час іще , проте , вдавала ображену , трохи з вродженого почуття композиції , а трохи й несвідомо виторговуючи тим од Ленці вже нових поступок , нових гарантів безроздільної й виключної до-себе - належности : сценарій , який потім незмінно повторювала з усіма мужчинами , тим більше що з ними це виходило набагато легше , Ленця ж була гутаперчевою , як та пікассівська гімнастка , знай шугаючи в обхід Дарчиного натиску , мов на гойдалці , туди-сюди , від розпачливого каяття до раптового впадання в якусь повну неприсутність , схожу на транc , із заслуханістю в себе , а то знов з напівістеричними пориваннями декламувати Дарці вголос якісь вірші , що мають « усе пояснити » ( віршами вони в той рік засипали одна одну до знемоги ) , - тож котроїсь небезпечної миті вкінець вимучена цими кидками Дарка почула власний крик : « Прости мені ! " - і далі було сповзання вділ уздовж Ленчиних обтягнених золотистим капроном нагрітих колін , обіймаючи їх руками , і одночасне жадібне вдихання , крізь сльози , їх несподівано рідного , хлібного запаху , - запаху домівки , до якої врешті прибиваєшся після довгих мандрів , у спальні над дверми щілина світла з батьківської кімнати , давай я підіб'ю тобі подушку , лоскотно-духмяний , як шерстка кошеняти , пух її волоссячка в тебе на щоці , скуленість двох дівчаток під одною ковдрою , втуляння в себе навзаєм , перешіптування , зненацька нестримне пирскання сміхом , просто в вухо , та ну тебе , оглушила , - така сама , як ти , але інша , ось що таке сестра , ось щб я зараз стискаю в обіймах , тісно , так тісно , що тісніше не буває , - щоб уже ніколи не відпустити , - двійко шалено сплетених між собою дівчаток на лавочці вечірнього парку , її припухлі горбочками груденята під шкільною формою вчавлено в твої , її вії лоскочуть тобі шию , - як і героя в тій казці , послана богами хмара зробила їх невидимими для стороннього ока - ніхто не йшов по доріжці , ніхто не шарудів падолистом , не було кому здивуватися , коли Ленця , зціловуючи вологі доріжки з Дарчиних щік , притислась губами до її губ і на мить завмерла , задихнувшись , її серденько гупало Дарці всередині , й обидві злякано заклякли , не знаючи , що робити далі , а тоді Дарка враз відчула в себе між губами щось бистре , мокре , солонувате на смак і якесь непомірно велике - воно плавало в неї в устах , наче гола гаряча рибина , затуливши тьмою весь світ , і вона не одразу збагнула , що то Ленчин язик , а збагнувши , затряслася вже од якогось нового , незрозумілого плачу , з силою вхлипуючи його в себе разом з Ленчиним язиком , ще дужче стискаючи руками худеньке тільце : гострі , мов крильця , лопатки , поздовжня клавіатура випнутих хребців під шорсткою форменою тканиною , мов спалахом , навернули на гадку найперше потрясіння живим , либонь , десь із третього року життя : в кошику , на дні , - манюнє , пухнасте біленьке кроленятко , над яким заніміла була в безруху , мов заворожена , не в змозі ані відступитись , ні одвести погляду.до тієї миті вона лиш намагалась якось упоратися з відкриттям , що таке чудо живе і рухається , і ось прийшла пряма підказка , що з цим відкриттям робити : чудо можна було мати ( в два роки , в цьому найчеснішому людському віці , « мати » означає тільки одне - від повноти почуттів укласти до рота і , бажано , проковтнути , як це чинилося з пелюстками найгарніших квітів на клумбі в дворі : відскубувалося й жувалося , гіркий смак і зеленкувата , при відпльовуванні , слина , причім із роками такий первісний смисл аніскілечки не міняється , хіба що затуманюється ) , - треба прожити вік , щоб зрозуміти , що колись давно дорослі тебе одурили , - що насправді нічого живого : ні квітки , ні кроленяти , ні людини , ні країни , - мати якраз і не можна : їх можна тільки знищити , тим єдиним ствердивши факт посідання .

0	5	84	238	398	521	666	Однією з основних проблем комп' ютерної лінгвістики є автоматичний аналіз тексту .  З часом були розмежовані різні типи такого аналізу ,  зорієнтовані на текстові рівні –  фонетичний ,  морфологічний [2; 4],  синтаксичний [5,  с . 123].  Кожний із видів аналізу ,  хоча і являє собою окрему проблему ,  значною мірою спирається на результати ,  отримані при опрацюванні нижчого текстового рівня .  На вершині ієрархії рівнів автоматичного опрацювання текстів знаходиться семантичний ,  або логіко - семантичний аналіз .  Як стверджує Ю . М . Марчук [6,  с . 74],  саме семантико - зорієнтований підхід лежить в основі більшості сучасних технологій аналізу тексту .  Описане в науковій літературі коло завдань ,  які можуть бути розв ’ язані за умови успішного автоматичного семантичного аналізу ,  охоплює значний пласт проблем створення ,  розповсюдження та використання інформації у суспільстві .  

0	2	315	475	Метою статті є розкрити механізм автоматичного визначення тематики тексту ( АВТТ )  в ширшому контексті автоматичного семантичного аналізу тексту ( АСемАТ ),  що передбачає :  а )  висвітлення загальної проблематики АСемАТ ;  б )  опис принципового алгоритму АВТТ ;  в )  визначення перспектив завтосування АВТТ .  Розробка алгоритмів АСемАТ активізувалася насамперед зі створенням загальнодоступної мережі Інтернет та появою потужних апаратних засобів обробки інформації .  В межах загальної проблематики АСемАТ у процесі розвитку технології визначилися базові підгалузі [5,  с . 141-149; 8,  с . 94-95]:  Розпізнавання текстів .

0	6	129	258	380	465	557	687	Під розпізнаванням текстів мається на увазі побудова повної синтаксичної структури речень ,  адекватної семантичній структурі .  Інакше кажучи ,  здійснюється переклад із природної мови формальною семантичною мовою ,  з якою здатний оперувати комп ' ютер .  У чистому вигляді така можливість може бути корисна у всіх завданнях ,  де потрібне розпізнавання текстів або мовлення .  Найпоширенішими є завдання голосового керування й оптичного розпізнавання текстів .  Використання повноцінного аналізатора текстів здатне значно підняти якість розпізнавання .  Особливо це стосується розпізнавання мовлення ,  де дотепер існують значні труднощі при розрізненні слів із близьким звучанням .  Механізм коректного вибору альтернатив з урахуванням змісту здатний істотно ( у кілька разів )  скоротити неоднозначність лексичних одиниць .  

0	3	20	142	183	Пошук документів .  Вихідною основою для пошуку зазвичай є великі масиви неструктурованих або слабкоструктурованих текстів природною мовою .  Масив текстів попередньо індексується .  Індекс сигналізує про певну відповідність між базовими одиницями пошуку й документами ,  що їх містять .  

0	6	68	182	240	386	475	545	У найпростішому випадку цими одиницями є слова ( або словоформи ).  У більш розвинених варіантах це може бути тема тексту ( документа ),  фрагменти фраз або цілі фрази чи речення .  Можливим є також пошук документів " схожих на заданий ".  Якісний пошук за темою документа або визначення ступеня подібності до заданого документа вимагає вміння правильно визначати тематику документа .  Індекси можуть будуватися як автоматично ,  так і ©  Данилюк І . Г ., 2008  Розділ ІХ .  Прикладна лінгвістика :  напрями й аспекти дослідження 291  вручну .  Автоматично будуються ,  як правило ,  тільки індекси на основі слів ( і в дуже обмеженому вигляді на основі визначення тематики тексту ).  

0	3	18	148	320	Синтез текстів .  У вузькому розумінні під синтезом текстів мається на увазі побудова фраз і речень природною мовою за записами формальною мовою .  До породжуваних фраз може висуватися або не висуватися вимога стилістичної коректності ,  однак вони в кожному разі не повинні містити значеннєвих і граматичних помилок .  У випадку повномасштабного текстового синтезу ,  це ,  однак ,  є трудомістким завданням .  

0	5	33	330	353	525	570	Перевірка коректності текстів .  Оскільки автоматичний семантичний аналіз передбачає повний розбір речень ,  за його допомогою можна перевіряти граматичну коректність аналізованих повідомлень ,  наприклад ,  узгодженість означення з опорним словом ,  відмінкову форму додатка ,  кореляцію й узгодження між підметом і присудком .  Побудова тезаурусів .  Створення інформаційно - пошукових тезаурусів ,  словників термінів дотепер залишається вкрай складною й трудомісткою роботою ,  ступінь автоматизації якої дуже низький .  По суті ,  всі тезауруси створюють вручну .  Автоматично може перевірятися лише узгодженість накопичених визначень .  

0	1	230	Альтернативою міг би бути підхід ,  коли визначення понять створюють за наявними текстами з такими описами ( енциклопедії ,  підручники ,  довідники ),  а потім ,  у разі необхідності ,  корегують в процесі діалогу з експертом .  Для реалізації такого підходу необхідно вміти здійснювати докладний аналіз семантики текстів .  

0	7	40	140	181	314	357	481	565	Автоматичне реферування й анотування .  Суть анотування ( реферування )  тексту полягає у формуванні короткого опису основних тем тексту .  Існує два різні підходи до анотування .  У першому випадку виявляється невелика кількість речень ,  що існують у тексті ,  які найповніше відображають основні теми тексту .  Додатково часто виділяють ключові слова .  У другому випадку основні теми тексту виявляють як змісти ,  і вже ці змісти виражають новими реченнями ,  новим текстом .  Другий варіант у більшості випадків значно кращий ,  але він і значно складніший .  Усі сучасні системи анотування / реферування ґрунтують на першому варіанті . 

0	2	74	195	Класифікація й рубрикація документів ,  визначення тематики документів .  Незважаючи на зовнішню простоту ,  завдання рубрикації й визначення тематики документів є дуже складними в реалізації .  На основі тільки ключових слів або синтаксичної структури простих словосполучень задовільно вирішити завдання не можна .  

0	0	Фрагментарне використання загальних семантичних класів також принципово нічого не змінює .  Наявні системи забезпечують точність класифікації ( а отже ,  і визначення тематики )  у порівнянні з людською оцінкою :  без використання заздалегідь заданих класів –  близько 60%,  з використанням заздалегідь заданих класів і настроюванням на тематику текстів –  до 95%.   

